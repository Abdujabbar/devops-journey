---
image: https://raw.githubusercontent.com/devops-journey-uz/assets/main/images/tutorials/ci-cd/java-deployment/banner.png
description: ".NET Core Deployment: Gitlab CI and Github Actions"
---

import { Callout } from "nextra-theme-docs";

# .NET Core Deployment: Gitlab CI and Github Actions

![dotnet-deployment](https://raw.githubusercontent.com/devops-journey-uz/assets/main/images/tutorials/ci-cd/dotnet-deployment/banner.png)


## Kirish 

Ushbu qo'llanmanda **.NET Core** applicationlarini **Gitlab CI** va **Github Actions** yordamida avtomatlashtirilgan holda qanday deploy qilishni ko'rib chiqamiz. Bu qo'llanma **DevOps Engineer**lar va **.NET Developer**lar uchun zarur bo'lgan bilim va ko'nikmalar qamrab oladi. Qo'llanma davomida biz **.NET** loyihalarini qanday tuzlishini, qanday konfiguratsiya qilkishni va secretlar bilan ishlashni ko'rib chiqamiz. 

Shuningdek, biz **Dockerfile** yozishni o'rganamiz va uni samarali ishlashi uchun optimallashtiramiz. Docker asosida konteynerlash jarayonlarini o'zlashtirgach, **GitLab CI/CD** va **GitHub Actions** yordamida CI/CD pipeline'larini sozlash va avtomatlashtirish usullarini ko'rib chiqamiz.

Ushbu qo'llanma orqali siz **.NET** applicationlari uchun CI/CD jarayonlarini muvaffaqiyatli amalga oshirish bo'yicha amaliy yondashuvga ega bo'lasiz va real loyihalarda bu usullarni qo'llash imkoniyatiga ega bo'lasiz.

<Callout type="info" emoji="">
Ushbu amaliyotda quyidagi **.NET** application kodlaridan foydalanamiz **Gitlab->** [**gitlab.com/ismoilovdev/productapi**](https://gitlab.com/ismoilovdev/productapi), **Github->** [**github.com/devops-journey-uz/productapi**](https://gitlab.com/ismoilovdev/productapi)
</Callout>

**.NET** platformasi Microsoft tomonidan ishlab chiqilgan bo'lib, birinchi versiyasi 2002-yilda **.NET Framework** nomi bilan taqdim etilgan. Dastlab, u asosan Windows muhitida ishlash uchun mo'ljallangan edi, vaqt o'tishi bilan, ayniqsa, cloud computing va microservices arxitekturasining rivojlanishi bilan, Microsoft kross-platforma va open-source bo'lgan yangi tizimni yaratishga qaror qildi. Shu tariqa, 2016-yilda **.NET Core 1.0** taqdim etildi. U modullashtirilgan, high-performance va container-friendly texnologiya hisoblanadi. Keyinchalik, **.NET 5** dan boshlab, Microsoft barcha **.NET** versiyalarini birlashgan .NET ekotizimiga aylantirdi va .NET Core nomi .NET deb o'zgartirildi. .NET platformasining yangi versiyalari har yili, odatda noyabr oyida chiqariladi. .NET'ning eng so'nggi versiyasi 2024-yil noyabr oyida chiqarilgan **.NET 9**, joriy **LTS** versiyasi esa **.NET 8** bo'lib, 2023-yil noyabr oyida chiqarilgan.

**.NET Core** **.NET Framework** ning davomchisi bo'lib, u monolit arxitektura o'rniga mikroservis va cloud-native applicationlarni yaratishga moslashtirilgan. **.NET Framework** faqatgina Windows uchun mo'ljallangan bo'lsa, **.NET Core** platformadan mustaqil bo'lib, **Docker, Kubernetes** va **cloud infratuzilma**lariga moslashgan.

.NET Core dasturlarining ishlash muhiti quyidagilardan iborat:

**SDK** (**S**oftware **D**evelopment **K**it) - dasturlarni ishlab chiqish va build qilish uchun kerakli vositalar.

**Runtime** - kompilyatsiya qilingan ilovani(applicationni) ishga tushirish uchun zaruriy komponentlar.

**NuGet Package Manager** - .NET Core dasturlarini yaratish va ulash uchun kerakli paketlar.

.NET Core cross-platform bo'lib, uni Windows, Linux va MacOS da ishlatish mumkin. Linux va MacOS muhitida u bash terminal yoki Docker konteynerlar orqali ishlab chiqilishi mumkin, bu esa uni DevOps va cloud-native yechimlar uchun ideal variantga aylantiradi.


## Loyihani tushunish

.NET loyihasini muvaffaqiyatli deploy qilish uchun dastlab uning tuzilishini, ishlash prinsipini va muhim konfiguratsiyalarini to'liq tushunish lozim.
.NET loyihasi asosan quyidagi tarkibiy qismlardan iborat:

Masalan bizning loyihamiz tuzulishi(**.NET 8**):
```bash
productapi/
├── appsettings.json
├── Dockerfile
├── ProductApi.csproj
├── Program.cs
├── Readme.md
├── Controllers
│   └── ProductController.cs
├── Data
│   └── AppDbContext.cs
├── Migrations
│   ├── 20250212065937_InitialCreate.cs
│   ├── 20250212065937_InitialCreate.Designer.cs
│   └── AppDbContextModelSnapshot.cs
├── Models
│   └── Product.cs
├── Properties
│   └── launchSettings.json
└── Services
    ├── IProductService.cs
    └── ProductService.cs
```
Bu loyiha **.NET 8** versiyasida yaratilgan va **Entity Framework Core** yordamida **PostgreSQL** bazasiga ulanadi. Loyiha productlarni manage qilish uchun yaratilgan oddiy **CRUD API** hisoblanadi. Testlash uchun Swaaqer yordamida **Swagger UI** qo'llanilgan.